---
title: "Ahoj! Vítej na mém novém blogu"
excerpt: "Rád bych vás tímto příspěvkem přivítal na své nové osobní stránce a zároveň představil základní důvody, které mě k
jejímu vytvoření vedly."
date: "2022-12-09"
---

Značnou dávkou inspirace a zároveň motivace pro založení blogu mi byla **čajová setkání**, která v Praze pořádám od srpna letošního roku.
Během setkání se věnujeme různorodým tématům souvisejícím s osobnostním rozvojem. Každé setkání přináší kromě samotných témat
příběhy, jimiž si každý z účastníků aktuálně v životě prochází nebo v minulosti prošel.

Ze setkání si pravidelně s sebou odnáším několik stránek poznámek a uvědomění, která bych rád sdílel a především aplikoval ve svém životě.

Důležitou roli v mém životě rovněž hrají **knihy**, které jsem v průběhu času přečetl a prakticky vždy ve mně zanechaly alespoň střípek inspirace,
tedy spíše celou kupu. Rád bych se tedy podělil i o tipy na tyto knihy a případně si nechal doporučit další tituly, které by se mi mohly líbit.

Jsou to, ale i další momenty v životě, které spolu přináší uvědomění a impulzy, které mění zažité návyky a obecně status quo.

Velmi rád naslouchám příběhům druhých a nechávám se inspirovat. Větší či menší měrou vděčím každému, koho jsem kdy poznal.

Posledním takovým impulzem byl konec listopadu, kdy jsem se dostal do stavu, kdy mi v pracovním životě určité činnosti a povinnosti přestávaly dávat smysl.
Seděl jsem na schůzkách, na nichž jsem většinu času neměl žádnou přidanou hodnotu.

A pak mi to dockvaklo! Kdy jindy začít pracovat na svých snech když než teď? Lepší čas nikdy nebude!

Psaní blogu je pro mě i do jisté míry veřejným závazkem, který mě doufám bude motivovat neustále na sobě pracovat a
vidět svůj pokrok v průběhu času.
